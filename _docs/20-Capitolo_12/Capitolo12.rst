+-----------------------------------------------------------------------+
| |AGID_logo_carta_intestata-02.png|                                    |
+-----------------------------------------------------------------------+

+---------------------------------------------------------------+
| **Capitolo12. ADEMPIMENTI DURANTE L’EROGAZIONE DEL SERVIZIO** |
+---------------------------------------------------------------+

Adempimenti durante l’erogazione del Servizio
=============================================

Di seguito si riportano gli adempimenti ai quali devono ottemperare gli
aderenti al Nodo dei Pagamenti-SPC una volta che sia stato attivato il
servizio a regime.

Adempimenti dell’Ente Creditore
-------------------------------
.. _Adempimenti dell’Ente Creditore:

Eseguiti i test sulla funzionalità e la capacità di erogare i servizi,
nonché sull’idoneità a ricevere i relativi incassi, l’Ente Creditore,
perlomeno attraverso l’inserimento di una specifica news sul proprio
sito istituzionale, dovrà provvedere a comunicare agli utilizzatori
finali la possibilità di richiedere e pagare in via telematica i servizi
offerti.

Più nel dettaglio, è richiesto agli Enti Creditori di adempiere a tale
attività di comunicazione e pubblicità, esponendo sul proprio sito
istituzionale e su ogni oggetto di comunicazione, nonché sugli avvisi di
pagamento, l’apposito “Logo” registrato dall’Agenzia per l’Italia
Digitale.

Durante l’erogazione del Servizio, l’Ente Creditore censito nel
Dominio deve inoltre:

-  comunicare al proprio utilizzatore finale gli eventuali vincoli,
   disponibilità dei propri servizi con particolare riferimento ai
   pagamenti attivati presso le strutture dei prestatori di servizi
   di pagamento (`vedi § 2.2 <../07-Capitolo_2/Capitolo2.rst#processo-di-pagamento-attivato-presso-il-psp>`_);

-  comunicare all’utilizzatore finale le caratteristiche tipiche dei
   servizi di pagamento offerti attraverso il Nodo dei
   Pagamenti-SPC;

-  utilizzare le funzionalità del sistema per comunicare
   all’utilizzatore finale le condizioni economiche, gli eventuali
   vincoli, la disponibilità e le relative caratteristiche dei
   servizi di pagamento offerti dai PSP aderenti;

-  essere in grado di attivare i servizi di pagamento richiesti
   dall’utilizzatore finale attraverso il Nodo dei Pagamenti-SPC;

-  eseguire i controlli formali e di validità previsti dalle presenti
   specifiche attuative;

-  segnalare o rendere disponibile al soggetto che lo richiede
   (prestatore di servizi di pagamento, utilizzatore finale, tavolo
   operativo del Nodo dei Pagamenti-SPC) un’evidenza dello stato del
   flusso elaborativo (giornale degli eventi) a fronte di una
   eventuale situazione di blocco del flusso stesso;

-  rispettare le disponibilità di servizio indicate (`vedi § 12.5.2 <../20-Capitolo_12/Capitolo12.rst#enti-creditori>`_);

-  mantenere disponibili le risorse richieste in fase di attivazione
   (Referente Pagamenti, Referente Tecnico, Tavolo Operativo per la
   gestione delle emergenze, ecc.) e provvedere ad aggiornare
   l’Agenzia per l’Italia Digitale in caso di loro avvicendamento.

Adempimenti specifici relativi al circuito MyBank
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~
.. _Adempimenti specifici relativi al circuito MyBank:

L’Ente Creditore che consente ai propri utenti di effettuare i
pagamenti tramite il servizio MyBank si impegna a rispettare i
*Mandatory Requirements* tipici del circuito, di cui al `§ 16.2 dell’Appendice 2 <../26-Capitolo_16/Capitolo16.rst#mandatory-requirements-tipici-del-servizio-mybank>`_.

Caratteristiche e adempimenti specifici relativi al servizio di avvisatura digitale
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~
.. _Caratteristiche e adempimenti specifici relativi al servizio di avvisatura digitale:

Con riferimento al servizio di avvisatura digitale su iniziativa
dell'Ente Creditore, `illustrato al § 2.9 <../07-Capitolo_2/Capitolo2.rst#avvisatura-digitale-push-su-iniziativa-dellente-creditore>`_, si precisa che:

-  l’Ente Creditore è sempre libero di procedere anche, in via
   preventiva o in via successiva ad avvisare l’utilizzatore finale con
   altre modalità, siano esse analogiche o digitali;

-  a giudizio dell’Ente Creditore, tale servizio potrà risultare
   sostitutivo di ogni altra modalità di avvisatura all’utilizzatore
   finale;

-  attualmente, ove la legge imponga all’Ente Creditore di procedere
   alla notifica di quanto oggetto dell’avvisatura, l'avviso digitale
   non può risultare sostitutivo e/o alternativo al servizio di
   notifica, ma dovrà essere allegato all’atto da notificare per
   facilitare, se del caso, l’utilizzatore finale nell’eseguire il
   relativo pagamento.

È compito degli Enti Creditori acquisire, previa richiesta
dell'utilizzatore finale, il consenso per l'invio degli avvisi di
pagamento in formato digitale. Sinché non sarà completamente operativo
il servizio offerto da SPID, l'utilizzatore finale, nella fase di
iscrizione al servizio di avvisatura digitale, dovrà fornire all'Ente
Creditore, oltre al predetto consenso anche il numero di telefono
cellulare per l'inoltro via SMS, nonché l'indirizzo di e-mail.

Gli Enti creditori trattano la fase di iscrizione al servizio sui propri
portali e/o siti web, avendo cura di gestire le informazioni ai sensi
del D.lgs. del 30 giugno 2003, n. 196 recante "*Codice in materia di*
*protezione dei dati personali*".

Adempimenti del prestatore di servizi di pagamento
--------------------------------------------------
.. _Adempimenti del prestatore di servizi di pagamento:

Durante l’erogazione del Servizio, il prestatore di servizi di pagamento
censito nel Dominio deve:

-  eseguire i controlli formali e di validità previsti dagli presenti
   specifiche attuative;

-  essere in grado di attivare i servizi di pagamento richiesti
   dall’utilizzatore finale attraverso il Nodo dei Pagamenti-SPC;

-  rispettare le disponibilità di servizio indicate (`vedi § 12.5.3 <../20-Capitolo_12/Capitolo12.rst#prestatori-di-servizi-di-pagamento-aderenti>`_);

-  segnalare o rendere disponibile al soggetto che lo richiede (Ente
   Creditore, utilizzatore finale, tavolo operativo del Nodo dei
   Pagamenti-SPC) un’evidenza dello stato del flusso elaborativo
   (giornale degli eventi) a fronte di una eventuale situazione di
   blocco del flusso stesso;

-  pubblicare in una specifica pagina internet raggiungibile attraverso
   la URL comunicata al gestore del Nodo dei Pagamenti-SPC le
   condizioni economiche, gli eventuali vincoli, disponibilità di
   servizio o caratteristiche tipiche dei servizi di pagamento
   offerti attraverso il Nodo dei Pagamenti-SPC, in modo da renderle
   trasparenti per l’utilizzatore finale;

-  mantenere disponibili le risorse richieste in fase di attivazione
   (Referente Pagamenti, Tavolo Operativo per la gestione delle
   emergenze, ecc.) e provvedere ad aggiornare l’Agenzia per
   l’Italia Digitale in caso di loro avvicendamento.

I prestatori di servizi di pagamento che offrono servizi presso proprie
strutture e/o punti di prossimità (`vedi paragrafo 2.2 <../07-Capitolo_2/Capitolo2.rst#processo-di-pagamento-attivato-presso-il-psp>`_ Processo di pagamento attivato presso il PSP) dovranno comunicare agli utilizzatori
finali tale possibilità, esponendo in loco l’apposito “Logo” registrato
dall’Agenzia per l’Italia Digitale.

Adempimenti specifici relativi al servizio di avvisatura digitale
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~
.. _Adempimenti specifici relativi al servizio di avvisatura digitale:

Con riferimento al servizio di avvisatura digitale su iniziativa
dell'Ente Creditore, `illustrato al § 2.9 <../07-Capitolo_2/Capitolo2.rst#avvisatura-digitale-push-su-iniziativa-dellente-creditore>`_ 
e al servizio di verifica della posizione debitoria di cui `§ 2.10 <../07-Capitolo_2/Capitolo2.rst#avvisatura-digitale-pull-verifica-della-posizione-debitoria>`_, si precisa che è compito dei
prestatori di servizi di pagamento acquisire dall'utilizzatore finale il
consenso per l'invio degli avvisi di pagamento in formato digitale
presso i propri canali (*app*, home banking, ecc.).

Con specifico riferimento ai servizi di avvisatura in modalità *push*
(`vedi § 2.9 <../07-Capitolo_2/Capitolo2.rst#avvisatura-digitale-push-su-iniziativa-dellente-creditore>`_), i PSP devono raccogliere le relative iscrizioni,
informando l'utilizzatore finale:

-  che, aderendo al servizio, potrà ricevere avvisi digitali di
   pagamento da tutti gli Enti Creditori aderenti al sistema pagoPA;

-  circa l'iscrizione multipla al servizio (`vedi § 2.9.1.4 <../07-Capitolo_2/Capitolo2.rst#iscrizioni-presso-più-prestatori-di-servizi-di-pagamento>`_) nel caso in cui tale eventualità si verifichi e sia segnalata al PSP dal sistema
   pagoPA.

Archiviazione dei dati
----------------------
.. _Archiviazione dei dati:

Fatti salvi gli obblighi di legge in tema di tenuta e conservazione
della documentazione attinente alle attività svolte per l’erogazione del
Servizio e la fruizione delle Funzioni, nonché le disposizioni previste
dalla normativa vigente relativa alla privacy, ogni soggetto
appartenente al Dominio (Ente Creditore o prestatore di servizi di
pagamento) è tenuto ad archiviare, senza alcuna modifica, i dati
trasmessi e ricevuti tramite il Servizio.

Per il Nodo dei Pagamenti-SPC il periodo di archiviazione, ai fini
gestionali, di tutti i dati scambiati è fissato in 6 mesi, salvo periodi
di maggior durata per disposizioni di legge.

Periodo di ritenzione delle RPT senza esito
~~~~~~~~~~~~~~~~~~~~~~~~~~~~~~~~~~~~~~~~~~~
.. _Periodo di ritenzione delle RPT senza esito:

Con riferimento al processo di chiusura delle RPT inviate al PSP e
che non hanno ancora ricevuto un esito (negativo o positivo), per le
quali si applica la chiusura forzata delle operazioni 
(`vedi § 4.4.7 <../09-Capitolo_4/Capitolo4.rst#chiusura-operazioni-pendenti>`_), il periodo di ritenzione sul Nodo dei Pagamenti-SPC è
fissato in 90 giorni, trascorsi i quali si applica il processo sopra
indicato.

Business continuity e Disaster Recovery
---------------------------------------
.. _Business continuity e Disaster Recovery:

Ogni soggetto appartenente al Dominio è tenuto a predisporre ed
implementare soluzioni tecniche ed organizzative opportune atte a
evitare o mitigare eventi che pregiudichino l’erogazione dei servizi
verso gli Attori.

Qualora tali eventi si dovessero verificare, è fatto obbligo al soggetto
presso il quale si verifichi l’evento di prendere immediati
provvedimenti, nonché darne tempestiva comunicazione all’Agenzia per
l’Italia Digitale ed ai Tavoli Operativi delle controparti interessate.

Disponibilità dei servizi
-------------------------
.. _Disponibilità dei servizi:

Ogni soggetto appartenente al Dominio è tenuto a rendere disponibili
le soluzioni tecniche ed organizzative secondo le indicazioni
riportate nel documento “” pubblicato sul sito dell’Agenzia per
l’Italia Digitale.

Nodo dei Pagamenti-SPC
~~~~~~~~~~~~~~~~~~~~~~
.. _Nodo dei Pagamenti-SPC:

Il Servizio è operativo 24 ore per 7 giorni/settimana, in
particolare, i Servizi di Nodo garantiscono le seguenti
disponibilità:

-  **Servizi Base**: sono resi in modalità on-line;

-  **Servizio Repository**: è reso in modalità on-line;

-  **Servizio Ricezione totali di traffico**: è reso sulla base della
   periodicità da definire con il fruitore;

-  **Servizio di Invio e ricezione dei flussi di rendicontazione**: è
   reso in modalità on-line e in modalità File Transfer sicuro.

Il Tavolo Operativo è disponibile 24 ore per 7 giorni/settimana.

Il supporto di secondo livello è attivo in orari d’ufficio nei
giorni lavorativi del calendario bancario italiano.

L’assistenza di secondo livello oltre l’orario d’ufficio è garantita
dalla reperibilità specialistica.

Enti Creditori
~~~~~~~~~~~~~~
.. _Enti Creditori:

La disponibilità dei servizi erogati dagli Enti Creditori è
dettagliata nel citato documento “” pubblicato sul sito dell’Agenzia
per l’Italia Digitale.

In ogni caso gli Enti Creditori indicano esplicitamente sul proprio
sito e sugli avvisi di pagamento la disponibilità di detti servizi.

Prestatori di servizi di pagamento aderenti
~~~~~~~~~~~~~~~~~~~~~~~~~~~~~~~~~~~~~~~~~~~
.. _Prestatori di servizi di pagamento aderenti:

La disponibilità dei servizi erogati dai prestatori di servizi di
pagamento aderenti è dettagliata nel citato documento “” pubblicato
sul sito dell’Agenzia per l’Italia Digitale.

La disponibilità del Tavolo Operativo è correlata alla disponibilità
dei servizi erogati.

Livelli di Servizio
-------------------
.. _Livelli di Servizio:

I livelli di servizio - intesi come tempi massimi entro cui deve
essere fornita la risposta applicativa ad una richiesta di servizio
- di ogni soggetto appartenente al Dominio devono essere
espressamente indicati e riportati in fase di attivazione del
servizio (`vedi §§ 11.1 <../19-Capitolo_11/Capitolo11.rst#adesione-di-un-ente-creditore>`_ e `11.2 <../19-Capitolo_11/Capitolo11.rst#adesione-di-un-prestatore-di-servizi-di-pagamento>`_).

I livelli di servizio degli aderenti sono rilevati tramite la
componente Giornale degli Eventi del Nodo dei Pagamenti-SPC e resi
disponibili attraverso il Servizio di Reporting del Nodo dei
Pagamenti-SPC.

Indicatori di qualità del Nodo dei Pagamenti-SPC
~~~~~~~~~~~~~~~~~~~~~~~~~~~~~~~~~~~~~~~~~~~~~~~~
.. _Indicatori di qualità del Nodo dei Pagamenti-SPC:

Gli indicatori di qualità inerenti i servizi erogati dal Nodo dei
Pagamenti-SPC ai soggetti aderenti sono valutati sulla base di
indicatori di performance (KPI) indicati è dettagliata nel citato
documento “” pubblicato sul sito dell’Agenzia per l’Italia Digitale.

Le statistiche relative a tali indicatori saranno rese disponibili
attraverso il Servizio di Reporting del Nodo dei Pagamenti-SPC.

`Torna all'indice <../../index.rst>`__

.. |AGID_logo_carta_intestata-02.png| image:: ../media/header.png
   :width: 5.90551in
   :height: 1.30277in
