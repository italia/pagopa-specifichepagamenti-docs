+-----------------------------------------------------------------------+
| |AGID_logo_carta_intestata-02.png|                                    |
+-----------------------------------------------------------------------+

+------------------+
| **INTRODUZIONE** |
+------------------+

**Introduzione**

Il Sistema pagoPA è stato realizzato dall’Agenzia per l’Italia Digitale
(AgID) in attuazione dell’art. 5 del CAD.

In una prima versione, l’articolo 5 del CAD stabiliva solamente che gli
enti di cui all’articolo 2 del CAD erano tenuti nei rapporti con
l’utenza ad accettare pagamenti anche con l’uso delle tecnologie
dell’informazione e della comunicazione, senza specificarne le relative
modalità.

Con il decreto-legge 13 agosto 2011, n. 138, convertito con legge 14
settembre 2011, n. 148, ha precisato che “Al fine di dare attuazione a
quanto disposto dall'articolo 5, AgID (già DigitPA) mette a
disposizione, attraverso il Sistema pubblico di connettività, una
piattaforma tecnologica per l'interconnessione e l’interoperabilità tra
le pubbliche amministrazioni e i prestatori di servizi di pagamento
abilitati, al fine di assicurare, attraverso strumenti condivisi di
riconoscimento unificati, l'autenticazione certa dei soggetti
interessati all'operazione in tutta la gestione del processo di
pagamento.

In seguito, il decreto-legge 18 ottobre 2012, n. 179, convertito con
legge 17 dicembre 2012, n. 221, ha apportato importanti novità dal punto
di vista normativo, e precisamente:
- ha modificato e meglio dettagliato la portata normativa dell’articolo
5 del CAD per i pagamenti elettronici in favore delle amministrazioni;
- ha affidato a AgID, sentita la Banca d'Italia, il compito di definire
le Linee guida per la specifica delle modalità tecniche e operative per
l’esecuzione dei pagamenti elettronici;
- ha introdotto all’articolo 15, comma 5 bis, del D.L. n. 179/2012,
l’obbligatorietà dell’uso di una piattaforma tecnologica messa a
disposizione da AgID “per il conseguimento degli obiettivi di
razionalizzazione e contenimento della spesa pubblica in materia
informatica ed al fine di garantire omogeneità di offerta ed elevati
livelli di sicurezza”.
Il Decreto Legislativo 26 agosto 2016, n. 179, ha riformulato l’articolo
5 del CAD, dando nuova e ulteriore efficacia alla portata normativa
dello stesso, e precisamente:
- è stata confermata la centralità della piattaforma dei pagamenti
pagoPA;
- è stato esteso l’obbligo di adesione anche alle società a controllo
pubblico;
- sono stati ampliati i servizi di pagamento che la piattaforma è tenuta
a gestire, inserendo anche i micro-pagamenti, inclusi quelli basati
sull'uso del credito telefonico;
- è stato puntualizzato che, nel pieno rispetto del principio europeo di
non discriminazione dei diversi servizi di pagamento, anche i pagamenti
effettuati presso gli sportelli fisici delle amministrazioni devono
accettare carte di debito, di credito e prepagate attraverso
l’integrazione con la piattaforma pagoPA.

Inoltre, sempre il Decreto Legislativo 26 agosto 2016, n. 179 ha
previsto all’articolo 63 del CAD la nomina da parte del Presidente del
Consiglio dei ministri di un Commissario straordinario per l’attuazione
dell’Agenda digitale, che ha tra i propri obiettivi quello della
diffusione del Sistema pagoPA, quale sistema nazionale pubblico per i
pagamenti elettronici.

Da ultimo, il Decreto Legislativo 13 dicembre 2017, n. 217 ha
ulteriormente modificato l'articolo 5 del CAD specificando che
attraverso la piattaforma dei pagamenti pagoPA possono essere eseguiti i
versamenti spontanei delle entrate tributarie dei comuni e degli altri
enti locali.

Il presente documento denominato “*INTRODUZIONE*” rappresenta
l’**Allegato B** alle (di seguito, Linee guida) e deve essere
utilizzato in combinazione con il documento (**Allegato A**), nonché con
le stesse Linee guida; documenti ai quali si rimanda per tutte le voci e
gli argomenti non specificatamente qui indicati.

Il lavoro è suddiviso in quattro sezioni: nella prima sono indicate le
caratteristiche generali del sistema dei pagamenti a favore degli Enti
Creditori (pubbliche amministrazioni, società a controllo pubblico e
gestori di pubblici servizi); nella seconda sezione sono esplicitati i
protocolli applicativi per lo scambio delle informazioni tra gli Enti
Creditori e i prestatori di servizi di pagamento; nella terza sono
esplicitati gli aspetti tecnici di dettaglio necessari per consentire
l’interazione tra il Nodo dei Pagamenti-SPC ed i soggetti aderenti (Enti
Creditori e prestatori di servizi di pagamento). Il documento si
completa con la Sezione IV ”Ruoli e responsabilità nell’utilizzo del Nodo dei Pagamenti-SPC”.

`Torna all'indice <../../index.rst>`__

.. |AGID_logo_carta_intestata-02.png| image:: ../media/header.png
   :width: 5.90551in
   :height: 1.30277in
